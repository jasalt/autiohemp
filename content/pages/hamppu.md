Title: Hamppu?
Illustration: plant.jpg

# Mitä hamppu on?
Hamppu on eräs merkittävimpiä öljy- ja kuitukasveja. Se on lisäksi maailman laajemmin käytettyjä päihdekasveja. Öljyhampun siemenestä valmistetut tuotteet sen sijaan **eivät sisällä päihdyttäviä kannabinoideja**.

# Superruokaa
Ei ole ihme, että hampunsiemenestä puhutaan superruokana, sillä se sisältää 33% omega 3 ja 6 rasvahappoja optimaalisessa 1:3 suhteessa ihmiskeholle, sekä 25% proteiinia ollen kasvikunnan ainoa tuote, joka sisältää kaikki kehon tarvitsemat aminohapot. Hampunsiemenessä on 4 kertaa enemmän omega 3:sta, ja 42 kertaa enemmän omega 6:sta kuin kirjolohifileessä. Lähde: fineli.fi Siemenet ovat myös gluteenittomia ja kolesterolittomia. Sisältää myös runsaasti mineraaleja, kuten magnesiumia, jonka puute on yleistä, sekä enemmän rautaa kuin nokkosessa.

Hampunsiemen on valmis proteiininlähde sellaisenaan. Sitä ei tarvitse missään vaiheessa kuumentaa. Sen sijaan siemen kannattaa idättää, jolloin sen se imeytyy noin viisi kertaa tehokkaammin. Sitä voidaan myös paahtaa, jolloin sen pähkinäinen maku tulee vahvemmin esiin.


![Hampunsiemenen makroravinnejakauma]({filename}/images/siemen-ravinne-jakauma.png)

# Ekologisuus
Hamppu ravintoarvoiltaan monipuolisempi ja ympäristökuormitukseltaan pienempi kuin soija. Ravintoarvojen lisäksi viljely ei vaadi ympäristöä kuormittavien, sekä kalliiden torjunta-aineiden käyttämistä. Lisäksi se on mainio maanparannuskasvi antaen hyvän esikasviarvon seuraavan vuoden sadolle. Sen paksu 15-30cm syvälle kurottuva juuristo kuohkeuttaa maata, jättää orgaanista ainesta pieneliiöille ja noistaa ravinteita syvältä muiden kasvien käyttöön. Seuraavan vuoden sadon voi odottaa olevan 10-30% suurempi öljy- tai kuituhampun kasvatuksen jälkeen.

## Lähteet

* [Fineli.fi Hampunsiemen](http://www.fineli.fi/food.php?foodid=33121&lang=fi)
* [Wikipedia Hamppu](https://fi.wikipedia.org/wiki/Hamppu)
* [Hamppumaa](http://www.hamppumaa.fi/))
