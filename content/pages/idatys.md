Title: Siementen idätys
Category: Ohjeet
Date: 2015-11-21
Illustration: idut.jpg
Tags: siemen

# Miksi idättää?

Siemenien itävyyttä ja säilyvyyttä parantavat antiravinteet, kuten fytiini- ja parkkihappo estävät ravintoaineiden imeytyvyyttä suojaten niitä ruoansulatukselta. Tämän takia siementen ravintosisällöstä sulaa idättämättömänä vain 20%. Idätettyinä siemenet sulavat lähes täysin, eli saat käyttöösi noin 5 kertaa enemmän ravintoaineita. Myös liottaminen ja paahtaminen vähentävät antiravinteita, mutta idättäessä ne poistuvat kokonaan.

# Miten Idätän?
Idätys on luonnon taianomainen tapa vapauttaa ravinteita siemenestä, joka idättämättömänä on suojautunut ruoansulatusta vastaan.

Siemeniä voi idättää liottamalla niitä ensin yön yli vedessä, jonka jälkeen vesi otetaan pois. Tämän jälkeen siemen itää harsollisessa lasipurkissa kansi alaspäin tai idätysastiassa joita saa mm. luontaistuote kaupoista. Siemeniä on tällöin kasteltava noin 2 kertaa päivässä. Idättää voi eri tavoin tavoitteista riippuen, voi versottaa salaatiin tai vain avata siemenen, jolloin bioaktivointi on jo tapahtunut.


# Idätyksen hyödyt

Idättäessä siemenen proteiinit pilkkoontuvat yksinkertaisimmiksi aminohapoiksi, jolloin keho voi hyödyntää ne suoraan. Tämä on erityisen haluttu ominaisuus palautus-proteiinilta urheilusuorituksen jälkeen. Idätettynä hampunsiemen sisältää myös 5% nettopainostaan suorituskykyä parantavia, lihaskasvua stimuloivia ja palautumista nopeuttavia haaraketjuisia aminohappoja, kuten leusiini, isoleusiini ja valiini.

Myös 15% rasvahapoista muuttuu vesiliukoisiksi. Vesiliukoiset rasvahapot menevät suoraan verenkierron kautta maksaan, jossa ne muuntuvat energiaksi ja DHA:ksi. DHA on myös kaloissa esiintyvä haluttu rasvahappo jota Suomen Sydänliiton mukaan tulisi saada 2000 kcal:n päivittäisellä kulutuksella vähintään 200 mg vuorokaudessa. Vesiliukoiset rasvahapot eivät myöskään varastoidu kehoon rasvaksi. Myös mineraalien ja vitamiinien imeytyvyys paranee.

Idätyksessä rasvahappoja hapettumiselta suojeleva E-vitamiini tuplaantuu, jonka antioksidanttiset vaikutukset paranevat entisestään suojaten soluja rasvahappojen aineenvaihdunnassa syntyvien vapaiden radikaalien haittavaikutuksilta. Riittävällä E-vitamiinin saannilla saattaa tutkitusti pienentää verenkierrollisien sairauksien, sekä syövän riskiä.

Paremmalla sulavuudella pienemmässä annoksessa on enemmän ravintoaineita. Jo yhdessä ruokalusikallisessa on 13% päivittäisesta proteiinin ja 40% ravintokuidun tarpeesta, sekä 93,2% omega 3-rasvahapon tarpeesta.


(Lähteet: [GerminatedHempEU](http://www.germinatedhemp.eu/secret-of-germination/food-ingredients-from-germinated-hemp-seeds), [Hamppumaa](http://www.hamppumaa.fi/), [Wikipedia E-vitamiini](https://fi.wikipedia.org/wiki/E-vitamiini), [Lihastohtori](https://lihastohtori.wordpress.com/2013/04/11/ravinnon-ajoitus/))
